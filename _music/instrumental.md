---
layout: song
title: Intrumental
text: Bartek Tarnowski
music: Aleafonic
---

A już miało być spokojnie, a tu dzwoni mi telefon,  
I na melanż mnie wyciąga dziś  
Chciałem w wieczór ten odpocząć, się wykręcić bólem głowy,  
Choć przez weekend jeden przestać pić  

Ale to przyjaciel dzwoni, przez telefon kłuje tekstem  
Że tak dawno on nie widział mnie  
Więc chcąc nie chcąc podstawowy zestaw ładuję do torby  
Przecież wszystko może zdarzyć się  

W piątek wieczór przed sobotą pracującą  

Jak u Fisza w tej piosence, co za klub, co to za miejsce,  
Ja za dobrze nie pamiętam  
Siedzieliśmy razem wszyscy przy niejednej już butelce  
W obieg ktoś wypuścił skręta  

A kolejny alko łyk skutecznie mi rozwiązał język  
Kto nie wiedział miał, ten teraz wie  
Czego chciałem od tej wyjątkowo urodziwej damy  
W końcu wszystko może zdarzyć się  

W piątek wieczór przed sobotą pracującą  

Cudem budzę się u siebie, nie wiem jak się tu dostałem  
Ciężko w ogóle złapać myśl  
W głowie fruwa helikopter, w końcu patrzę na zegarek  
Więc się znowu spóźnię dziś  

Jedną ręka biorę proszki, drugą próbuję się ubrać  
Trzecia by zbawiła mnie  
Ale sam już mogę w siebie tylko pretensjami rzucać  
W końcu wszystko może zdarzyć się  

W piątek wieczór przed sobotą pracującą  