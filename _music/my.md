---
layout: song
title: My
text: Bartek Tarnowski
music: Aleafonic
---

Idziemy, nie widząc w tym celu  
Wzrośliśmy, szukając wciąż domu  
Kochamy już w związki nie wierząc  
Ufamy – nie mając już komu  

<div class="song-hr"></div>

Pijemy, by myśli znieczulić,  
Biegniemy, by kroki swe zgubić,  
Palimy, by ręce czymś zająć,  
Gadamy, już nie chcąc być bierni  

<div class="song-hr"></div>

Uczymy się, nie wierząc w sens  
Tworzymy, choć za to nie płacą,  
Czytamy, choć dobrze już wiemy,  
Czekamy, lecz nie wiemy na co.  
