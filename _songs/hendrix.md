---
layout: song
title: Hendrix
text: Bartek Tarnowski
music: Aleafonic
---

Widzę, idziecie trochę jakby zbyt pewnie,  
Czoła wasze są jasne, a oczy są gniewne  
Jedna nacja, jedna racja, jedna głowa,  
I jedna odpowiedź na wszystko gotowa  

"Wolny rynek - najlepszy naturalny regulator  
I nic mi lewaku nie poradzisz kurwa na to!"  
Idziecie tak pięknie, ręka w rękę, noga w nogę  
Ja patrzę na Was, nadziwić się nie mogę  

Gdzieś trochę dalej, pod innym sztandarem  
Idą zwolennicy ciepłej wody w kranie  
I niosą nad sobą jakby objawione słowo:  
Przecież jest stabilnie, chociaż chujowo!  

Patrzą w siebie, i nie widzą co spotyka  
Innych ludzi - bo ich przecież bezpośrednio nie dotyka  
I oni myślą, że ich głosem wspomogę  
Ja patrzę na nich, nadziwić się nie mogę  

Potem idą następni, bez ideowego miana,  
I ciągle tylko krzyczą "zmiana, zmiana, zmiana!"  
Nie mogę zza swojego nie wychylić się krzaka,  
I nie zadać pytania: Noż kurwa, jaka?  

Żadne z Was się sednem nie zajmuje,  
Tylko łapie za megafon i jadem wciaż pluje  
Na taką chorobę nic już nie pomogę  
Patrzę na Was, nadziwić się nie mogę!  